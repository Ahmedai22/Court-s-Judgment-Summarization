Chat GPT यानी चैट जेनरेटिव प्रिट्रेंड ट्रांसफार्मर। देश के इतिहास में ऐसा पहली बार हुआ है कि ChatGPT का इस्तेमाल कर कोर्ट ने कोई फैसला सुनाया गया हो।
पंजाब एंड हरियाणा हाईकोर्ट ने Chat GPT से मिले जवाब के आधार पर हत्या के मामले में आरोपी की जमानत याचिका खारिज कर दी।  ऐसा पहला फैसला है जिसमें हाईकोर्ट ने आर्टिफिशयल इंटेलीजेंस से पूछे गए सवाल और उसके जवाबों का भी हवाला दिया। बता दें कि कई देशों की अदालतें आर्टिफिशियल इंटेलिजेंस का ऐसा इस्तेमाल पहले भी कर चुकी हैं।
जस्टिस अनूप चितकारा की बेंच एक मर्डर केस पर सुनवाई कर रही थी। केस के मुताबिक आरोपी और उसके कुछ साथियों की ओर से किए गए हमले में एक व्यक्ति की मौत हो गई थी। इसी मामले में आरोपी ने जमानत की मांग करते हुए हाईकोर्ट में याचिका दायर की थी।
सुनवाई के लिए हाईकोर्ट ने ChatGPT से अपराध में क्रूरता और इससे जमानत पर पड़ने वाले प्रभाव बारे में पूछा।
जस्टिस चितकारा ने एआई की मदद लेते हुए चैट जीपीटी से पूछा- “क्या निर्ममता से हत्या के मामलों में जमानत दी जा सकती है?“
चैटजीपीट ने जवाब दिय़ा कि इस तरह के मामलों में परिस्थितियां और आरोपी की आपराधिक पृष्ठभूमि को देखा जाना चाहिए। मर्डर, असॉल्ट जैसे ज्यादातर मामलों में जज जमानत नहीं देते हैं। सभी को जमानत का लाभ पाने का अधिकार है लेकिन कोर्ट अगर ये लाभ नहीं देता तो उसके कारण होने चाहिए।
ChatGPT से मिले जवाब के बाद हाईकोर्ट ने आरोपी की जमानत याचिका खारिज कर दी गई। कोर्ट ने आरोपी का अपराध जमानत के योग्य नहीं माना।
कोर्ट ने सुनवाई के दौरान कहा कि याचिकाकर्ता और उसके साथियों ने उस व्यक्ति पर हमला किया था जो निहत्था था। और उसे मार दिया। इसलिए आरोपी जमानत पाने का हकदार नहीं है। जब क्रूरतापूर्ण किसी इंसान पर हमला किया जाता है तो जमानत के पैरामीटर भी बदल जाते हैं।
इसके साथ ही हाईकोर्ट ने आरोपी की जमानत याचिका खारिज कर दी। और कहा कि आरोपी के खिलाफ लुधियाना में ही पहले से दो एफआईआर दर्ज हैं। इनमें जानलेवा हमला करने के आरोप हैं। इससे ये साबित होता है कि आरोपी की आपराधिक पृष्ठभूमि रही है।
ChatGpt क्या है ये भी जान लीजिए।
चैट जीपीटी इन दिनों काफी चर्चा में है। टेक वर्ल्ड में ये टर्म हर किसी की जुंबा पर है। चैट जीपीटी एक डीप मशीन लर्निंग बेस्ड चैट बॉट है। इसका फुल फॉर्म चैट जेनरेटिव प्रिट्रेंड ट्रांसफार्मर है। ओपन AI ने इसे डेवलप किया है। चैट जीपीटी एक तरह से चैट बॉट है। ये एक ऐसा बॉट है, जो यूजर की तरफ से पूछ गए सवाल को समझकर पूरी तफ्सील के साथ जवाब तैयार कर सामने रख देता है।