गुरुग्राम में एक जिला और सत्र न्यायालय ने सोमवार को 2017 के रेयान स्कूल मर्डर केस में मुख्य आरोपी और बाल सुरक्षा अधिनियम के तहत गिरफ्तार 11वीं कक्षा के छात्र द्वारा दायर की गई जमानत याचिका को खारिज कर दिया।
अतिरिक्त सत्र न्यायाधीश अमित सहरावत ने जमानत याचिका को खारिज करते हुए कहा कि 19 नवंबर 2018 के सुप्रीम कोर्ट के आदेश के मद्देनजर मौजूदा आवेदन सुनवाई योग्य नहीं है, जिसमें न्यायालय ने मामले में यथास्थिति बनाए रखने का निर्देश दिया, जैसा कि विचारणीय प्रश्न है कि आरोपी पर मुकदमा उसे नाबालिक मानकर चलाया जाए या व्यस्क मानकर चलाया जाए।
कोर्ट ने कहा,
"ऐसी परिस्थितियों में जमानत के लिए यह आवेदन इस अदालत के समक्ष सुनवाई योग्य नहीं है। यदि आवेदक को नाबालिग माना जाता है, तो ऐसे जमानत आवेदन को नाबालिग न्याय बोर्ड, गुरुग्राम से पहले स्थानांतरित किया जाना चाहिए। दूसरी तरफ, यदि आवेदक को एक वयस्क के रूप में माना जाता है, तो इस तरह की जमानत अर्जी को हरियाणा राज्य के पंचकुला में विशेष सत्र न्यायालय के समक्ष स्थानांतरित किया जाना चाहिए, क्योंकि सीबीआई द्वारा जांच की गई है, क्योंकि वर्चमान मामले की भी जांच सीबीआई द्वारा की गई है। इस अदालत के समक्ष जमानत के लिए तत्काल आवेदन संभव नहीं हो सकता है।"
न्यायालय यह भी देखा कि एक बार पहले की जमानत याचिका सुप्रीम कोर्ट द्वारा खारिज कर दी गई थीं। इसलिए एक और जमानत अर्जी आवेदक द्वारा नहीं ली जा सकती है और इसलिए इसे न्यायालय द्वारा एक नियमित तरीके से नहीं माना जा सकता है।
8 सितंबर 2017 को प्रिंस (नाबालिग की पहचान की सुरक्षा के लिए सुप्रीम कोर्ट द्वारा दिया गया काल्पनिक नाम), रेयान इंटरनेशनल स्कूल में दूसरी कक्षा के एक छात्र को गर्दन पर कट लगने के कारण हुए रक्तस्राव के चलते अस्पताल ले जाया गया था। बाद में, अपने पिता के अस्पताल पहुंचने पर प्रिंस को आपातकालीन वार्ड में पाया गया, जिसमें उसकी गर्दन पर चोट लगने के कारण उसकी मृत्यु हो गई।
शुरुआत में, स्कूल बस के कंडक्टर को 7 साल के बच्चे का गला काटने के लिए गिरफ्तार किया गया था। हालांकि बाद में, जब मामला क्राइम ब्रांच को स्थानांतरित कर दिया गया, तो वर्तमान आरोपी भोलू (सुप्रीम कोर्ट द्वारा नाबालिग की पहचान की को लेकर दिया गया नाम) एक 11 वीं कक्षा के छात्र को हत्या के संदेह के तहत गिरफ्तार किया गया था। वह 7 नवंबर, 2017 से हिरासत में है।
पूरे मामले का घटनाक्रम
• 20 दिसंबर 2017: जुवेनाइल जस्टिस बोर्ड प्रारंभिक मूल्यांकन किया और देखा कि कानून के विपरीत किशोर को वयस्क के रूप में रखने की कोशिश की जानी चाहिए।
• 30 अक्टूबर 2018: पहली जमानत अर्जी खारिज हुई, जो किशोर अधिनियम की धारा 12 के तहत बोर्ड में दायर की गई थी।
• 5 नवंबर 2018: सत्र न्यायालय द्वारा जमानत आवेदन खारिज किया गया।
• 19 नवंबर 2018: सुप्रीम कोर्ट ने मामले में यथास्थिति बनाए रखने का निर्देश दिया और बचाव पक्ष को नोटिस जारी करने का निर्देश दिया गया।
• 21 मई 2019: किशोर न्याय बोर्ड के आदेश के खिलाफ अपील सत्र न्यायालय द्वारा खारिज कर दी गई।
• 30 जून 2020: सुप्रीम कोर्ट के आदेश के मद्देनजर पंजाब और हरियाणा हाईकोर्ट ने जमानत अर्जी खारिज की।
• 2 सितंबर 2020: सुप्रीम कोर्ट ने जमानत अर्जी खारिज की। सुप्रीम कोर्ट में इसके खिलाफ एक पुनर्विचार याचिका अभी भी लंबित है।
आवेदक के वकील संदीप अनेजा के अनुसार, यह निवेदन किया गया कि आवेदक 7 नवंबर 2017 से बिना किसी मजबूत सबूत के अभाव के हिरासत में है और सीबीआई द्वारा पेश की गई चार्जशीट में भी कोई सबूत नहीं है ।