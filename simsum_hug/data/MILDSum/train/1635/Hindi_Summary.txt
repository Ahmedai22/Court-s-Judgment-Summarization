उड़ीसा हाईकोर्ट ने दोहराया कि कांट्रेक्ट पर रखे गए कर्मचार को हटाने से पहले भी प्राकृतिक न्याय के नियमों का पालन करने की आवश्यकता होती है।
एक जूनियर टीचर (संविदात्मक) को राहत प्रदान करते हुए, जिन्हें खुद का बचाव करने का अवसर प्रदान किए बिना हटा दिया गया था, ज‌स्टिस शशिकांत मिश्रा की एक एकल न्यायाधीश पीठ ने कहा,
“यह अदालत इस तर्क से प्रभावित नहीं है कि एक संविदात्मक कर्मचारी होने के नाते उन्हें हटाने से पहले किसी नियम या प्रक्रिया का पालन करना आवश्यक नहीं है। बल्कि यह कानून की तय स्थिति है कि एक संविदात्मक कर्मचारी के मामले में भी प्राकृतिक न्याय के नियमों का पालन करना आवश्यक है। ”
पृष्ठभूमि
याचिकाकर्ता को 2015 में मुख्य कार्यकारी अधिकारी, जिला परिषद-सह-कलेक्टर, जगतसिंहपुर द्वारा जारी एक आदेश के जर‌िए शिक्षा सहायक के रूप में संलग्न किया था। 2018 में जिला शिक्षा अधिकारी, जगतसिंहपुर ने कारण बताओ नोटिस जारी किया, जिसमें कुछ याचिकाकर्ता पर लगे आरोपों के बारे में पूछा गया था।
उन्होंने सभी आरोपों से इनकार करते हुए निर्धारित तिथि के भीतर अपना उत्तर प्रस्तुत किया। जिला परियोजना समन्वयक, एसएसए, जगतसिंहपुर की ओर से एक जून 2018 को जारी किए गए नोटिस को छोड़कर कोई पत्राचार नहीं किया गया। नोटिस से पीड़ित होने के कारण याचिकाकर्ता ने यह रिट याचिका दायर की।
निष्कर्ष
अदालत ने कहा कि याचिकाकर्ता को सीईओ, जिला परिषद-सह-कलेक्टर द्वारा नियुक्त किया गया था,  इसलिए मामले में केवल वही अनुशासनात्मक कार्रवाई करने के लिए सक्षम प्राधिकारी था।
प्रतिवादी की ओर से पेश हलफनामे को खारिज करते हुए कोर्ट ने कहा कि मामले में कुछ जांच की गई थी, जिसमें छात्रों और उनके माता-पिता से बयान लिए गए थे। अदालत ने कहा, "किसने अधिकृत किया और किस तरीके से ऐसी जांच की गई, यदि रिकॉर्ड में ऐसा कुछ भी नहीं है।"
अदालत ने कहा कि जारी किए गए नोटिस से पता चलता है कि जांच के निष्कर्षों पर भरोसा किया गया और वादी को नौकरी से हटाने के लिए जांच को आधार बनाया गया।
ज‌स्टिस मिश्रा ने राज्य की ओर से पेश तर्क को एकमुश्त खारिज कर दिया कि याचिकाकर्ता, यानी एक संविदात्मक कर्मचारी को हटाने से पहले किसी भी नियम या प्रक्रिया का पालन करने की आवश्यकता नहीं थी।
कोर्ट ने कहा, "मौजूदा मामले में, जैसा कि पहले ही कहा गया था, जांच पूरी तरह से याचिकाकर्ता की पीठ के पीछे की गई है, क्योंकि उन्हें शामिल होने और अपना पक्ष रखने का कोई मौका नहीं दिया गया है।"
तदनुसार, कोर्ट ने आक्षेपित नोटिस को रद्द कर दिया और रिट याचिका को स्वीकार कर लिया।  हालांकि यह स्पष्ट किया गया है कि यह अनुशासनात्मक प्राधिकरण के लिए खुला होगा कि याचिकाकर्ता के खिलाफ कानून के अनुसार आगे बढ़े।
कोर्ट ने मामले की योग्यता पर कोई राय नहीं व्यक्त की।