सुप्रीम कोर्ट ने कहा कि रेस ज्यूडिकाटा नागरिक प्रक्रिया संहिता (सीपीसी) के आदेश VII नियम 11 (डी) के तहत वाद को खारिज करने का आधार नहीं हो सकता है।
न्यायमूर्ति डी वाई चंद्रचूड़ और न्यायमूर्ति एमआर शाह की पीठ ने कहा,
"चूंकि रेस ज्यूडिकाटा की याचिका के निर्णय के लिए 'पिछले मुकदमे' में दलीलों, मुद्दों और निर्णय पर विचार करने की आवश्यकता होती है, इस तरह की याचिका आदेश 7 नियम 11 (डी) के दायरे से बाहर होगी, जहां केवल वाद में बयान पर विचार करना होगा।"
वादी द्वारा दायर मुकदमे में, प्रतिवादी ने सीपीसी के आदेश 7 नियम 11 के तहत वाद को  इस आधार पर खारिज करने के लिए एक आवेदन दायर किया कि बिक्री विलेख की वैधता और मुद्दे से संबंधित आधार के रूप में वाद को रेस ज्यूडिकाटा द्वारा प्रतिबंधित किया गया था और स्वत्वाधिकार का मसला पिछले मुकदमे में उठाया गया था। ट्रायल कोर्ट ने इस आवेदन को खारिज करते हुए कहा कि इस मुद्दे पर कि क्या वाद को रेस ज्यूडिकाटा द्वारा रोका जा सकता है, आदेश 7 नियम 11 के तहत अर्जी में तय नहीं किया जा सकता है, बल्कि इसका निर्धारण मुकदमे में किया जाना है। हाईकोर्ट ने निचली अदालत के आदेश के खिलाफ दायर पुनर्विचार याचिका को खारिज कर दिया था।
अपील में, बेंच ने नोट किया कि सीपीसी के आदेश 7 नियम 11 (डी) में प्रावधान है कि वाद पत्र को खारिज कर दिया जाएगा "जहां मुकदमा बयान से किसी भी कानून द्वारा प्रतिबंधित होने को प्रतीत होता है।"
इसलिए, यह तय करने के लिए कि क्या वाद किसी कानून द्वारा वर्जित है, वादपत्र में दिए गए बयान का अर्थ लगाना होगा। इस तरह के एक आवेदन पर निर्णय लेते समय न्यायालय को केवल वादपत्र में दिए गए बयानों पर उचित ध्यान देना चाहिए। क्या वाद को किसी कानून द्वारा वर्जित किया गया है, इसका निर्धारण वादपत्र में दिए गए बयानों से किया जाना चाहिए और यह मामले में लिखित बयान सहित किसी अन्य सामग्री के आधार पर इस मुद्दे के निर्धारण के लिए स्वतंत्र नहीं है।
कोर्ट ने रेस ज्यूडिकाटा के पहलू पर 'सौमित्र कुमार सेन बनाम श्यामल कुमार सेन', 'कमला और अन्य बनाम केटी ईश्वर', 'शक्ति भोग फूड इंडस्ट्रीज लिमिटेड बनाम सेंट्रल बैंक ऑफ इंडिया' मामलों सहित विभिन्न निर्णयों का भी उल्लेख किया और निम्न टिप्पणी की:
(i) एक वादपत्र को इस आधार पर अस्वीकार करने के लिए कि वाद किसी भी कानून द्वारा वर्जित है, केवल वादपत्र में दिए गए कथनों को संदर्भित करना होगा;
(ii) आवेदन के गुण-दोष का निर्णय करते समय प्रतिवादी द्वारा वाद में किए गए बचाव पर विचार नहीं किया जाना चाहिए;
(iii) यह निर्धारित करने के लिए कि क्या वाद रेज ज्यूडिकाटा द्वारा प्रतिबंधित है, यह आवश्यक है कि (i) 'पिछले मुकदमे' का निर्णय किया गया हो, (ii) बाद के मुकदमे के मुद्दे प्रत्यक्ष तौर पर और व्यापक तौर पर पूर्व के मुकदमे में थे; (iii) पूर्व मुकदमा उन्हीं पार्टियों या उन पार्टियों के बीच था जिनके माध्यम से वे एक ही शीर्षक के तहत मुकदमे का दावा करते हैं और (iv) कि इन मुद्दों का निर्णय किया गया और अंतत: बाद के मुकदमे की सुनवाई के लिए सक्षम अदालत द्वारा निर्णय लिया गया; तथा
(iv) चूंकि रेस ज्यूडिकाटा संबंधी याचिका के निर्णय के लिए 'पिछले मुकदमे' में दलीलों, मुद्दों और निर्णय पर विचार करने की आवश्यकता होती है, ऐसी दलील आदेश 7 नियम 11 (डी) के दायरे से बाहर होगी, जहां केवल वाद में बयानों पर विचार करना होगा।
याचिका पर विचार करते हुए, पीठ ने कहा कि वह यह निष्कर्ष निकालने के लिए किसी भी तथ्य का खुलासा नहीं करता है कि इस आधार पर खारिज करने योग्य है कि यह रेस ज्यूडिकाटा के सिद्धांतों द्वारा वर्जित है। ट्रायल कोर्ट के आदेश की पुष्टि करते हुए, बेंच ने स्पष्ट किया कि उसने इस बारे में कोई राय व्यक्त नहीं की है कि क्या बाद के मुकदमे को रेस ज्यूडिकाटा के सिद्धांतों द्वारा प्रतिबंधित किया गया है।