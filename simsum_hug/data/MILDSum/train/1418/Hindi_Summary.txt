गुजरात हाईकोर्ट ने माना कि शस्त्र अधिनियम के तहत एक लाइसेंसिंग प्राधिकरण एक ही मामले में सह-आरोपी दो व्यक्तियों के बीच, एक का लाइसेंस नवीनीकृत करके और दूसरे के साथ समान व्यवहार से इनकार करते हुए आपराधिक इतिहास का हवाला देते हुए भेदभाव नहीं कर सकता है।
जस्टिस एएस सुपेहिया ने एक याचिकाकर्ता के मामले का फैसला करते हुए ऐसा कहा, जिसके खिलाफ आईपीसी की धारा 323, 294 बी, 506 (1) और 114 के तहत दर्ज आपराधिक अपराध का हवाला देते हुए अधिनियम के तहत नवीनीकरण आवेदन को अस्वीकार कर दिया गया था।
मामले में याचिकाकर्ता के सह-अभियुक्त द्वारा दायर एक समान आवेदन को हालांकि प्राधिकरण द्वारा अनुमति दी गई थी।
इस प्रकार, पीठ ने निष्कर्ष निकाला कि याचिकाकर्ता के साथ भेदभावपूर्ण व्यवहार किया गया था और इसने मामले को नए सिरे से विचार के लिए प्रतिवादी अधिकारियों को वापस भेज दिया।
याचिकाकर्ता ने कहा कि सत्र न्यायालय ने उसे संबंधित आपराधिक मामले में बरी कर दिया था।
इसके विपरीत एजीपी ने प्रस्तुत किया कि आक्षेपित आदेश सही था क्योंकि याचिकाकर्ता को केवल निचली अदालत के समक्ष पक्षों के बीच एक समझौते के मद्देनजर बरी कर दिया गया था।
जस्टिस सुपेहिया ने कहा,
"यह न्यायालय याचिकाकर्ता को बरी करने के संबंध में कोई राय व्यक्त नहीं कर रहा है, हालांकि, याचिकाकर्ता उसी उपचार का हकदार है, जैसा सह-आरोपी विजय एम गोस्वामी के साथ किया गया है। याचिकाकर्ता, जिसे आरोपी नंबर 2 के रूप में रूप में आरोपित किया गया है और आरोपी नंबर 4-विजय एम गोस्वामी के आर्म लाइसेंस का नवीनीकरण किया गया है, जबकि याचिकाकर्ता के साथ आर्म लाइसेंस के नवीनीकरण से इनकार करने के लिए भेदभावपूर्ण व्यवहार किया गया है।"
इस भेदभावपूर्ण व्यवहार को ध्यान में रखते हुए प्राधिकरण को एक माह के भीतर लाइसेंस के नवीनीकरण के संबंध में 'आवश्यक आदेश' पारित करने का निर्देश दिया गया था।