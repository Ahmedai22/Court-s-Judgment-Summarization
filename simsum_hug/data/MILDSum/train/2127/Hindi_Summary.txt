जम्मू एंड कश्मीर एंड लद्दाख हाईकोर्ट ने मंगलवार को कहा कि आरक्षण का लाभ संबंधित कैटेगरी में योग्य उम्मीदवार तक पहुंचना चाहिए।
कोर्ट ने कहा राज्य का यह दायित्व है कि वह यह देखे के यह लाभ आरक्षित श्रेणी का ऐसा उम्मीदवार न निगल जाए, जिसके पास सामान्य श्रेणी में प्रवेश पाने वाले अंतिम उम्मीदवार की तुलना में समान या बेहतर मेरिट है।
चीफ जस्टिस पंकज मित्तल और जस्टिस वसीम सादिक नरगल की पीठ रिट कोर्ट के फैसले के खिलाफ चेयरमैन, जेएंडके बोर्ड ऑफ प्रोफेशनल एंट्रेंस एग्जामिनेश (बीओपीईई) के माध्यम से दायर एक अपील पर सुनवाई कर रही थी, जिसके तहत बीओपीईई को एमडीएस (मास्टर ऑफ डेंटल सर्जरी) की एक सीट अगले सत्र में आरक्षित रखने का निर्देश दिया गया था, जिसमें याचिकाकर्ता तत्काल प्रवेश का हकदार था लेकिन बीओपीईई की गलती के कारण वह एडमिशन नहीं पा सका था।
रिट कोर्ट ने यह भी निर्देश दिया था कि बेहतर होगा कि बीओपीईई ड‌िसिप्‍लीन को अलग कर दे, इसे एमडीएस कोर्स -2022 के चयन या प्रवेश का हिस्सा न बनाए।
मामला
याचिकाकर्ता ने रिट कोर्ट के समक्ष पेश शिकायत में कहा था कि  एनईईटी-एमडीएस 2021 की आक्षेपित चयन सूची के संदर्भ में, बीओपीईई ने एमडीएस पाठ्यक्रमों की विभिन्न स्पेशलिटीज़ के लिए समान संख्या में उम्मीदवारों का चयन करके केवल 41 सीटें भरी हैं, हालांकि ऐसा करके आधिकारिक उत्तरदाताओं ने रक्षा कर्मियों/सैन्य बलों और जम्मू-कश्मीर पुलिस कार्मिक श्रेणी के बच्चों के लिए निर्धारित 2% आरक्षण नहीं दिया है।
रिट कोर्ट के समक्ष याचिकाकर्ता ने आगे प्रस्तुत किया कि प्रवेश के लिए अधिसूचित 42 सीटों में से एक सीट सीडीपी/जेकेपीएम की श्रेणी के लिए आवंटित की गई थी। हालांकि, इस श्रेणी से किसी भी उम्मीदवार का चयन नहीं किया गया था, इसलिए, जम्मू-कश्मीर आरक्षण अधिनियम, 2004 और नियमों के तहत प्रदान किए गए आरक्षण के आदेश का उल्लंघन किया गया था।
बीओपीईई ने निर्णय को इस आधार पर चुनौती दी थी कि रिट कोर्ट ने जम्मू-कश्मीर आरक्षण नियम, 2005 सहपठित एसआरओ 49, 30.01.2018, उसे बाद एसआरओ 165, 08.03.2019 की स्‍थापना के बाद से अपीलकर्ताओं द्वारा लागू किए गए नियम 17 की एक अलग तरीके से व्याख्या की है।
अपीलकर्ता बीओपीईई ने दलील दी कि जेकेपीएम/सीडीपी से संबंधित यूटी रैंक 5th पर मौजूद डॉ रसिक मंसूर, अन्यथा वह ओपन मेरिट कैटेगरी में थे,  उन्होंने पाठ्यक्रम के लिए हुई काउंसलिंग में केवल एक विकल्प दिया था और उन्हें उक्त ड‌िसिप्लीन/कोर्स के लिए मेरिट-कम-चॉइस के आधार पर चुना गया था, जिस सीट के लिए उन्हें चुना गया था, वह केवल उनकी संबंधित श्रेणी- जेकेपीएम / सीडीपी में उपलब्ध थी और ओपन मेरिट में उपलब्ध नहीं थी।
बीओपीईई द्वारा जम्मू-कश्मीर रिज़र्वेशन एक्ट एंड रूल्स के कार्यान्वयन संबंधित कई प्रमुख मुद्दों पर निर्णय लेते हुए चीफ जस्टिस पंकज मित्तल और जस्टिस वसीम सादिक नरगल की खंडपीठ ने कहा कि आरक्षण का लाभ उस श्रेणी के योग्य उम्मीदवार तक पहुंचना चाहिए और आरक्षित वर्ग के ऐसे उम्मीदवार द्वारा इसे नहीं खाया जाना चाहिए, जिसके पास सामान्य श्रेणी में पेशेवर पाठ्यक्रम में प्रवेश पाने वाले अंत‌िम उम्मीदवार के बराबर या बेहतर योग्यता हो।
मामले पर अपनी राय व्यक्त करते हुए पीठ ने कहा कि हमारा विचार है कि सीडीपी/जेकेपीएम की श्रेणी में योग्यता के क्रम में अगला उम्मीदवार सीडीपी/जेकेपीएम की श्रेणी के लिए निर्धारित एक सीट पर चयन का हकदार था।
माना जाता है कि अपीलकर्ता-बोर्ड ने अधिनियम की धारा 9 और 10 के आदेश को उसकी भावना में पूरा नहीं किया है क्योंकि उन्होंने सीडीपी/जेकेपीएम की श्रेणी में किसी भी उम्मीदवार का चयन नहीं किया है, जिनके लिए 42 अधिसूचित सीटों में से एक आरक्षित किया गया था।
जम्मू-कश्मीर आरक्षण नियमों के नियम 17 पर चर्चा करते हुए, जो इस मामले में मुख्य मुद्दा था, पीठ ने बोर्ड के इस तर्क को खारिज कर दिया कि चूंकि डॉ रसिक मंसूर ने केवल एक ही विकल्प चुना था, जो आरक्षित श्रेणी में उपलब्ध था, इसलिए, नियम 17 लागू नहीं होगा।
अगले सत्र में एमडीएस की एक सीट आरक्षित रखने के बारे में एकल न्यायाधीश के निर्देश पर विचार करते हुए, जिस विषय में याचिकाकर्ता तत्काल प्रवेश में हकदार था, पीठ ने कहा,
"हम एकल न्यायाधीश की टिप्पणियों में कोई गलती नहीं पाते हैं और इस प्रकार, हम एकल न्यायाधीश की टिप्पणियों में कोई दोष नहीं पाते हैं और इस प्रकार, अपीलकर्ताओं का यह आधार कि याचिकाकर्ता प्रभावित व्यक्तियों को एक पार्टी प्रतिवादी के रूप में व्यवस्थित करने में विफल रहा है, अच्छा नहीं है क्योंकि वर्तमान सत्र के लिए किसी भी उम्मीदवार को कोई पूर्वाग्रह नहीं हुआ है।"
इस प्रकार, पीठ ने एकल न्यायाधीश के उस निर्देश को बरकरार रखा, जिसमें बोर्ड को याचिकाकर्ता को उसके एक वर्ष के करियर के नुकसान के लिए 5 लाख रुपये का मुआवजा देने के लिए कहा गया था।