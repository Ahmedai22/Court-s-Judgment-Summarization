सुप्रीम कोर्ट ने दोहराया है कि संविधान के अनुच्छेद 136 के तहत विवेक के प्रयोग के खिलाफ वैकल्पिक उपचारों के अस्तित्व पर पूर्ण प्रतिबंध नहीं है।
सुप्रीम कोर्ट ने हाल ही में यह देखते हुए कि अनुच्छेद 136 के तहत विवेक "स्पष्ट त्रुटियों और अन्यायों को ठीक करने के लिए लचीला और पर्याप्त रूप से व्यापक है", हाईकोर्ट की सिंगल बेंच के आदेश के खिलाफ एक याचिका पर विचार किया, हालांकि खंडपीठ का अपीलीय उपचार समाप्त नहीं हुआ था।
जस्टिस उदय उमेश ललित, ज‌स्टिस एस रवींद्र भट्ट और ज‌स्टिस बेला एम त्रिवेदी की एक पीठ कलकत्ता हाईकोर्ट की सिंगल बेंच के एक आदेश के खिलाफ दायर विशेष अनुमति याचिका पर विचार कर रही थी। याचिका आईआईटी की ओर से दायर की गई थी, सिंगल बेंच ने एक फैसले में संस्‍थान के JEE (एडवांस्ड) के लिए जारी एडमिशन क्राइटेरिया को मनमाना करार दिया था।
प्रतिवादी ने याचिका के सुनवाई योग्य होन पर आपत्ति व्यक्ति की थी, दलील यह थ कि हाईकोर्ट की खंडपीठ के समक्ष लेटर्स पेटेंट अपील दायर नहीं की गई है।
इस आपत्ति को "निरर्थक" बताते हुए सुप्रीम कोर्ट ने कहा, "आवश्यकता का सामान्य नियम कि वादियों को इस न्यायालय का दरवाजा खटखटाने से पहले अपीलीय उपचारों का उपयोग करना चाहिए और उनका लाभ उठाना चाहिए, सुविधा का नियम है और अपरिवर्तनीय प्रथा नहीं है। इस न्यायालय ने (Ref State of UP v Harish Chandra & Ors 1996 (9) SCC 309) में ऐसा माना है। इसके अलावा, संविधान के अनुच्छेद 136 के तहत विवेकाधिकार स्पष्ट त्रुटियों और अन्याय को ठीक करने के लिए लचीला और पर्याप्त रूप से व्यापक है"।
इसके अलावा, पीठ ने कहा कि हाईकोर्ट के फैसले के संचालन को निलंबित करने के लिए पहले अंतरिम आदेश पारित किया गया था। सुनवाई की बाद की दो तारीखों में, प्रतिवादी की ओर से वर्तमान याचिका के सुनवाई योग्य होने के संबंध में कोई आपत्ति नहीं थी। इन कारकों को भी ध्यान में रखते हुए पीठ ने सुनवाई योग्य होने के खिलाफ आपत्ति को खारिज कर दिया।
योग्यता के आधार पर, पीठ ने आईआईटी की अपील को स्वीकार कर लिया।
‌सिटेशन: एलएल 2021 एससी 521
प्रतिनिधित्वः अपीलकर्ता के लिए एडवोकेट सोनल जैन; प्रतिवादी के लिए एडवोकेट एसके भट्टाचार्य