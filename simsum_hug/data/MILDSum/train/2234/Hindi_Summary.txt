सुप्रीम कोर्ट की एक पीठ ने आर्थिक रूप से कमजोर वर्गों (ईडब्ल्यूएस) के लिए 10% कोटा बरकरार रखा है। पीठ में शामिल दो जजों ने आरक्षण के लिए समय-सीमा की आवश्यकता पर टिप्पणी की है। दोनों जज आरक्षण के पक्ष में फैसला देने वाले बहुमत का हिस्सा हैं।
जस्टिस बेला त्रिवेदी ने अपने फैसले में  कहा आजादी के 75 साल बाद आरक्षण की व्यवस्था पर फिर से विचार करने की जरूरत है।
उन्होंने कहा,
"संविधान निर्माताओं ने जो कल्पना की थी, 1985 में संविधान पीठ ने जो प्रस्तावित किया था और संविधान के के 50 वर्ष पूरे होने पर जो हासिल करने की लक्ष्य रखा गया था, मैंने वही कहा कि आरक्षण की नीति की एक समयावधि होनी चाहिए, जिसे इस स्तर पर अभी भी हासिल नहीं किया जा सका है, जबकि हमारी आजादी के 75 साल पूरे हो चुके हैं।"
"यह नहीं कहा जा सकता है कि भारत की सदियों पुरानी जाति व्यवस्था देश में आरक्षण प्रणाली की उत्पत्ति के लिए जिम्मेदार थी। इसे अनुसूचित जाति, अनुसूचित जनजाति और अन्य पिछड़े वर्गों के लोगों द्वारा सामना किए जाने वाले ऐतिहासिक अन्याय को दूर करने के लिए पेश किया गया था ताकि उन्हें अवसरों के मामले में एक समान स्थिति उपलब्ध कराई जा सके। हालांकि, स्वतंत्रता के 75 वर्षों के अंत में, हमें परिवर्तनकारी संवैधानिकता की दिशा में एक कदम के रूप में समाज के बड़े हितों में आरक्षण की प्रणाली पर फिर से विचार करने की आवश्यकता है।"
जस्टिस त्रिवेदी ने भारत के संविधान के अनुच्छेद 334 का हवाला दिया जिसमें संसद और राज्य विधानसभाओं में अनुसूचित जातियों और अनुसूचित जनजातियों के आरक्षण की समय सीमा की परिकल्पना की गई थी, जिसे समय-समय पर बढ़ाया जा रहा है। विधानसभाओं में अनुसूचित जाति/अनुसूचित जनजाति के लिए आरक्षण की वर्तमान समय सीमा 2030 है।
104वें संविधान संशोधन के बाद संसद और राज्य विधानसभाओं में एंग्लो इंडियन समुदाय का प्रतिनिधित्व पहले ही समाप्त हो गया है।
जस्टिस त्रिवेदी ने कहा‌ कि यदि संविधान के अनुच्छेद 15 और 16 के तहत अनुसूचित जाति / अनुसूचित जनजाति / अन्य पिछड़ा वर्ग के लिए प्रदान किए गए आरक्षण के लिए समान समय रेखा प्रदान की जाती है, तो यह "एक समतावादी वर्गहीन और जातिविहीन समाज" की ओर ले जाएगा।
जस्टिस जेबी पारदीवाला ने कहा, आरक्षण अनिश्चित काल तक नहीं चल सकता
जस्टिस पारदीवाला ने ईडब्ल्यूएस कोटे को बरकरार रखते हुए बहुमत के दृष्टिकोण से सहमति जताते हुए कहा कि आरक्षण अनिश्चित काल तक नहीं चल सकता है ताकि यह "निहित स्वार्थ" बन जाए।
"आरक्षण लक्ष्य नहीं है, बल्कि सामाजिक-आर्थिक न्याय को पाने का साधन है। आरक्षण को निहित स्वार्थ बनने की अनुमति नहीं दी जा सकती है। वास्तविक समाधान उन कारणों को समाप्त करने में है जो कमजोर वर्गों के सामाजिक और शैक्षिक पिछड़ेपन का कारण हैं। स्वतंत्रता के तुरंत बाद ऐसे कारणों को खत्म करने की शुरु हुई कवायद  लगभग 7 दशक बाद अभी भी जारी है। विकास और शिक्षा के विस्तार का नतीजा यह रहा है कि वर्गों के बीच की खाई काफी हद तक एकीकृत हो चुकी है।"
उन्होंने कहा,
शिक्षा और रोजगार के स्वीकार्य मानकों को प्राप्त करने वाले व्यक्तियों के वर्गों को पिछड़े वर्गों से हटा दिया जाना चाहिए ताकि उन वर्गों पर ध्यान दिया जा सके जिन्हें वास्तव में सहायता की आवश्यकता है। इसलिए पिछड़े वर्गों की पहचान के तरीके और निर्धारण के तरीकों की समीक्षा करने की जरूरत है। यह सुनिश्चित करना भी आवश्यक है कि क्या पिछड़ेपन के निर्धारण के मानदंड वर्तमान समय में प्रासंगिक हैं।
जस्टिस पारदीवाला ने डॉ. बीआर अंबेडकर के हवाले से कहा कि यह विचार केवल दस वर्षों के लिए आरक्षण की शुरुआत करके सामाजिक सद्भाव लाने का था। हालांकि, यह पिछले 7 दशकों से जारी है।
जस्टिस पारदीवाला ने कहा, "आरक्षण अनिश्चित काल तक जारी नहीं रहना चाहिए ताकि यह निहित स्वार्थ बन जाए।"
फैसले की विस्तृत रिपोर्ट यहां पढ़ें